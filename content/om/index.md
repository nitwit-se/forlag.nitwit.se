---
title: "Om"
hideLastModified: true
showInMenu: true
translationKey: about
# no need for the "summary" parameter as it is not displayed in any previews
---




Vi satsar på böcker vi själva går igång på - svart humor, berörande relationer, vackert språk och modiga berättelser som klassas som romaner, men inte nödvändigtvis tillhör en viss begränsad genre.



Böcker som vi ger ut ska alltid ha ett budskap och väcka eftertanke.

Böcker som känns och inte fogar sig.

Böcker man vill stryka under i, citera och återkomma till.


# Vår filosofi


<img src="background_texture_white3.png" class="is-pulled-right ml-4" style="width:150px; margin: 0.5rem" />



Vår filosofi är en utgivning som inte alltid får plats på den klassiskt kommersiella marknaden.

Vi tror på ett tätt samarbete med författaren och en rättvis fördelning av arbetet och den ekonomiska investeringen som krävs för att slutföra ett bokprojekt - från idé till utgivning. Vi smider planer ihop och växeldrar för att nå ut till läsare.

Vi tror på långsam litteratur med många bottnar och språk som berör.

Till oss kommer man inte för att ge ut bestsellers. Till oss kommer man för att man älskar skrivandet, litteraturen och hela processen i en bokutgivning.

# Hur vi arbetar
Vi är inte ett hybridförlag, men inte heller ett fullskaligt traditionellt.&nbsp;Vi tar endast emot mycket genomarbetade manus som granskats noga av lektör och vars författare delar vår syn på vad som är kvalitet.

Vi jobbar nära och tillsammans med författaren till tryckfärdigt manus och förmedlar kontakt med professionell kompetens i vårt nätverk av korrekturläsare, formgivare, lektörer och redaktörer. Dessa kontakter sköter författaren själv.

Hos oss ser varje förlagsavtal olika ut beroende på förutsättningar och författarens eget nätverk. Vårt motto är att varje avtal ska vara rättvist och aldrig klaustrofobiskt när det gäller rättigheter.

Vi står för tryckkostnader, lagring och det praktiska arbetet med att få ut boken i nätbokhandlarna och streamingtjänsterna för ljudbok. För detta tar vi en mindre del av en eventuell förtjänst på boken. Resten behåller du som skrivit.

# MOT EN RIMLIG FÖRDELNING BEROENDE PÅ

Vi gör detta för att det är roligt. Samarbetet ska vara lustfyllt och ömsesidigt och vi står för öppenhet och tydlighet i alla delar av utgivningsprocessen. Vi kan inte allt, men har ett stort nätverk och sätter alltid kvaliteten högt.

# När kommer du till oss?
Vi tittar bara på färdiga manus som genomgått minst två lektörsläsningar. Vi läser manuset och gör bedömningen om boken lever upp till våra krav och passar i vår utgivning.

När ett samarbete är aktuellt inleder vi med ett möte där vi synkar förväntningar.
