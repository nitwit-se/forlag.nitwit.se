---
title: "Efter Morris"
date: 2022-10-01T23:53:00+01:00
draft: false
hideLastModified: false
summary: "En bok om ett annorlunda föräldraskap."
summaryImage: "Efter_Morris.png"
keepImageRatio: true
tags: ["book"]
translationKey: eftermorris
---



{{< figure src="Efter_Morris.png" height="300" >}}

Den excentriska Alex lever ensam och isolerad i sin lilla förortstvåa, precis som hon vill ha det. Hennes ilskna värld består av arkitektjobbet, kvarterskrogen och ett litet förfallet torp i de sörmländska skogarna. Inget kan rubba hennes bittra cirklar och hon håller alla mänskliga relationer på tryggt avstånd.

Så en dag kommer ett handskrivet brev. Och sen kommer Morris… Den tioåriga pojken kliver över tröskeln till Alex trånga värld och får den att gunga. Det kan hon inte tillåta. Hon gör allt för att bli av med honom.

Efter Morris är en bok om ett annorlunda föräldraskap. Det är berättelsen om ett hjärta i permafrost och om en pojke som blir man. Om att göra så gott man kan i en samtid som skakar och skälver. Det är också ett dråpligt tankeexperiment och en lek med föräldrarollen. Vem får räknas som förälder? Och hur kan kärlek se ut när den inte ser ut som den brukar?


## Röster om boken!

*“Underbar bok på så många olika sätt och i olika lager! Språket är en extra guldkant och Alex är fantastisk. Det värmer mycket att känna igen sig så i en karaktär utan att det samtidigt känns som att man gör sig till för att låtsas vara lite bättre som människa inför sig själv. Älskar boken och kommer lyssna på den många gånger till ❤️“*


*“Den här boken drabbade mig, det är sällsynt. Kreativt använt språk som inte värjer för att gestalta ens det allra mest besvärliga. Den är lågmäld och högljudd på en och samma gång. Man vill gråta och skratta samtidigt. Och den når fram.”*


*“Ibland stöter man på ett guldkorn och det var denna boken!”*

*“Vilken fantastisk bok!! Vi är på semester i Thailand och sträcklyssnade första dagarna, både jag och min partner. Bokens innehåll har analyserat och diskuterats hela semestern😅😊 Denna bok är en sådan man alltid kommer minnas! Väntar redan på nästa från dig.“*

*“Åh! Har så mycket att säga om boken. Så himla rakt in i hjärtat. Och jobbig. Äkta. Och så inibomben fin.❤️”*

*“För mig som vill ha böcker med ett rikt svensk språk väntar jag på din nästa bok med längtan. För mig är det sorgligt lite böcker där det inte ”händer” något vilket är det jag vill läsa. Din bok är för mig i klass med Samlade verk, Trion och Detaljerna. VÄNTAR!!!”*

*“Lyssnade varenda ledig stund tills boken var slut! Jag älskar den! Jag älskar det kantiga,det kärva,skildringen av den under så många lager gömda förmågan att älska. Jag älskar de udda karaktärerna. Jag vill sätta mig i bilen och åka till torpet för att träffa Alex och Morris. På riktigt! Tack snälla för en fantastisk läsupplevelse!”*

*“Tack för att du fick mig att läsa. En hel skönlitterär bok. Den första på ca 10 år. Att du fick mig att ta paus från små och stora skärmar. Helt frivilligt och lustfyllt. Svårt att förstå hur du med älskade barn och make i ditt liv kunde skriva fram en ensam människa så bra. Tack för att du gav henne Morris.”*

*“Jag har också funderat och undrat när filmen kommer? Fasen vad jag skrattat och gråtit 😂 Älskar den – helt underbar!!!”*

*“Jag är mitt uppe i kindle-versionen och älskar den! Jag älskar hur otrevlig och jävlig du gjort Alex! Inte många fiktiva karaktärer som är svårare att tycka om än hon! Jag är supernyfiken hur hon kommer utveckla sig! Och ditt språk! Du har det verkligen i ett stenhårt grepp, älskar älskar älskar ditt sätt att skriva.”*

*“Hur fan kan detta vara din debutroman!? Quit your dayjob!”*

*“Nu har jag beställt den. Att inte ha gjort det kändes lite som 1993, när alla pratade om World Wide Web, och jag inte hade varit där. Och 2008 när alla hade en Iphone och jag inte hängde med.“*

*“En fantastisk bok! Jag har haft svårt att komma tillbaka till läsningen efter utbrändhet. Men, denna bok fastnade jag totalt i och sträckläste, det gick inte att sluta!“*

*“Och nu är den utläst. Jag tyckte så mycket om den! Rolig och rapp, full av klokskap och underfundigheter. Den fick mig att längta till landet. Den påminde mig om vilken gåva det är att ha barn. Den lämnade mig med en vag känsla av lycka och upprymdhet.”*

*“Fantastisk debut. Som att gå in i en bra film, man blir kvar, kan inte lämna och avslutar med ett leende på läpparna. Ljuvligt och rappt språk, en sann läsupplevelse!“*

*“Jag sträckläste den och kan säga att det är en av årets bästa läsupplevelser såhär långt. Annorlunda, underfundig, välskriven och gick rakt in i hjärtat. Stort tack för det. Jag läser mycket (har läst över 100 böcker i år) och din bok sticker ut och kommer hamna bland topp 10 i år.“*

*“Jag känner mig som Alex i så mycket. Hon är en del av alla oss kvinnor skulle jag tro. Känner mig stärkt i synen på mig själv som förälder. Fan, jag tänker inte så dumt ändå.“*

*“Alltså jag behöver sitta med en penna när jag läser din bok. Och stryka under alla meningar jag vill komma ihåg.“*

*“Kunde. Inte. Släppa. Boken.“*

*“Jag bara älskar vad du och din kreativa hjärna gör med oss runt omkring. Från de första dedikerade orden, så fina och så viktiga. Sidan 10 – igenkännande med ett gapskratt.”*

*“Boken är precis lika underbart underfundig och lustfyllt mersmakande som dess författare. Man vill liksom bara ha mer och mer.“*

*“Blir helt mållös av språket, tacksam för pappersbok så jag kan stryka under och spara. För jag kommer läsa igen, njuta av formuleringarna. Alex och Morris berör på så många vis och sätter fingret på vidden av att vara människa och vad som formar oss. Tack för en mycket stark läsupplevelse.“*

*“Ville berätta hur Alex gett mig respit och luft att andas. Och ville få dig att fatta vilken litterär klass det är på dig. Här får du ännu ett wow, hurra, fan-va-bra!“*

{{< book title="Efter Morris" authors="av Frida Spikdotter" image="Efter_Morris.png" size="300x" >}}
{{</ book >}}

## Om författaren

[Frida Spikdotter](https://spikdotter.se) är skribent, redaktör och bloggare. Efter Morris är hennes andra bok – och den första skönlitterära. I den personliga tonen ljuder svart humor med eftertänksam sorgkant, energi och poesi – en medelålders-rock n’ roll på ståplats.

“Det sägs att man ska skriva för sin egen skull men det har aldrig fungerat för mig. Mina texter söker sina läsare. Det är i interaktionen med dem som orden tar fart och börjar leva. Utan läsare är mitt skrivande utan mening.”

Läs ett debutantporträtt på [Boktugg.se](https://www.boktugg.se/2022/10/07/frida-spikdotter-debuterar-med-en-roman-om-hur-ett-ovantat-mote-kan-forandra-livet/).

